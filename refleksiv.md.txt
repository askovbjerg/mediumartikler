# Workshop i refleksiv skrivning gav et løft i refleksion over praktikperioden

*Af Dorte Schiøler og Susanne Dahm Frederiksen, DMJX*

## Indledning

Et forsøg med undervisning i at få de studerende til at skrive på en særlig måde i praktikrapporterne førte til et tydeligt løft af deres refleksion over arbejdsopgaver i praktikperioden.

## Baggrund

Sigtet med uddannelserne på Danmarks Medie- og Journalisthøjskole (DMJX) er at uddanne reflekterende praktikere, der både kan indtræde i den eksisterende profession og kan bidrage til at udvikle den. Desuden skal den færdiguddannede have forudsætninger for at tage del i efter- og videreuddannelse og dermed kunne opkvalificere sig i løbet af arbejdslivet (LBK 1343, 2019).

Uddannelserne stiler altså mod, at de studerende udvikler kompetence til at agere som reflekterende praktikere, og som følge heraf tager undervisningen på DMJX et afsæt i det pædagogiske ståsted *Refleksiv praksislæring* (Horn m.fl., 2020).

Underviserne på uddannelserne Tv- og Medietilrettelæggelse (TVM) samt Medieproduktion og Ledelse (MPL) havde imidlertid erfaring med, at det i de studerendes praktikrapporter var vanskeligt at spore deres begrundelser og argumenter for den praksis, de havde arbejdet med i praktikperioden. De studerendes praktikrapporter bestod overvejende af beskrivelser af arbejdsopgaver uden en analytisk bearbejdning af oplevelserne med arbejdsopgaverne på praktikstedet. Erfaringen var, at de studerendes refleksive niveau i praktikrapporterne var relativt lavt.

> *"En reflekterende praktiker kan argumentere for, hvorfor særlige valg, den professionelle foretager, er bedre end andre. Og en reflekterende praktiker handler på bestemte måder i den professionelle praksis og kan samtidig argumentere for deres handlingsgrundlag."*  
> *(Horn m.fl., 2020)*

## Ændringer i bedømmelseskriterier

Praktikopgaverne på begge uddannelser blev i mange år bedømt ud fra en vurdering af bestået/ikke-bestået, men i 2022 blev kravet om bedømmelse ud fra 7-trinsskalaen implementeret på begge uddannelser. Det medførte et behov for at differentiere mellem syv niveauer af indfrielsen af læringsmål i bedømmelserne. Førhen kunne uddannelserne i princippet nøjes med at identificere minimumskrav for indfrielse af læringsmålene for to niveauer, hhv. bestået eller ikke-bestået.

Uddannelserne skulle altså nu konkretisere praktikopgavens taksonomiske niveauer, eller med andre ord; de fik brug for såkaldte *rubrics* (Reddy, 2010) til vurderingen af praktikopgaverne. Der var altså behov for at udvikle og præcisere bedømmelseskriterierne for praktikrapporterne på en måde, der kunne omsættes til rubrics til brug for undervisere og censorer af praktikopgaverne.

## Projektet

På denne baggrund blev der etableret en projektgruppe, som formulerede et projekt om at løfte de studerendes refleksion over arbejdsopgaver i praktikperioden. Projektets ambition var at undersøge veje til at opnå dette gennem de studerendes praktikrapporter på MPL- og TVM-uddannelserne på DMJX.

Projektgruppen bestod oprindeligt af Susanne Dahm Frederiksen, adjunkt fra TVM, Anna Spon Stecher, adjunkt fra MPL, Bård Blytt Sandstad, institutchef samt Dorte Schiøler, pædagogisk konsulent og lektor fra DMJXs Center for uddannelsesudvikling og kvalitet. Projektet fik Frascatimidler via DMJXs centrale pulje og løb fra efteråret 2022 til foråret 2024. For de to adjunkter var projektet led i deres lektorkvalificering. Fra foråret 2023, da projektet var nået til analysefasen, har projektgruppen bestået af Susanne og Dorte, som i tæt samarbejde har fuldført projektet.

> *"Projektets færdige rapport kan hentes her."*

## Refleksion som kritisk tænkning

Det første, vi i den oprindelige projektgruppe satte ind på, var at finde fælles begreber om, hvad refleksion er. Hvad går det ud på, og hvordan tænker man, når man reflekterer?

Dette arbejde tog afsæt i en afgrænset litteratursøgning om undervisningserfaringer med at udvikle professionsuddannelses-studerendes refleksive kompetence i skriftligt arbejde.

Vi baserer projektet på en forståelse af, at den reflekterende professionspraktikers refleksion er en form for kritisk tænkning, hvor en personlig professionsoplevelse bearbejdes gennem problemidentifikation, analyse og diskussion med henblik på at reformulere og forstå den oprindelige oplevelse med professionens begreber på en ny måde.

> *"Ved hjælp af refleksionen transformeres en umiddelbar (uprofessionel) oplevelse til en professionel erfaring. Udgangspunktet for refleksionen er med andre ord en personlig oplevelse og slutpunktet er en professionel erkendelse."*

## Workshops i refleksiv skrivning

Interventionen var undervisning på workshops om at skrive refleksivt. Vi satte ind med to dages workshop på hhv. MPL- og TVM-uddannelserne som forberedelse til de studerendes skrivning af praktikrapporter.

Før- og eftermålingen bestod af en analyse af to sæt MPL- og TVM-studerendes praktikrapporter. Det første sæt opgaver var fra årgangen før undervisningen blev indført. Det andet sæt opgaver var fra årgangen efter, der blev indført undervisning i at skrive refleksivt.

Undervisningen foregik over to dage med to ugers mellemrum og var placeret to-fire uger før afleveringsfristen på praktikrapporten. Undervisningen blev benævnt som en workshop med mødetid fra kl. 9–14 uden mødepligt. Desuden blev undervisningen beskrevet som vejledning i at skrive praktikrapporten — og var som sådan det eneste tilbud om vejledning for de studerende.

## Resultater

På trods af et begrænset empirisk materiale — 147 praktikrapporter i alt — peger analysen af rapporterne før og efter undervisningsforsøget på nogle klare tendenser.

> *"Vi ser en udvikling henimod et stærkere fokus i omdrejningspunktet for refleksionen, vi ser en klar struktur i praktikrapporternes tekstopbygning og vi ser et løft i de taksonomiske trin og niveauer, som refleksionerne i praktikrapporterne bevæger sig på."*

### Et fokuseret omdrejningspunkt

De studerendes praktikopgaver tager i højere grad afsæt i en afgrænset problemstilling og udpeger et omdrejningspunkt for refleksionen. Dermed har de studerende i højere grad end tidligere taget stilling til et fokus for deres refleksion over praktikperiodens arbejdsopgaver.

Det fører til refleksioner, der er mindre associerende i form og indhold. Hvor praktikrapporternes mangel på fokus tidligere gav anledning til bredt beskrivende rapporter uden en rød tråd, ser vi nu praktikrapporter, der udpeger et omdrejningspunkt, som behandles mere eller mindre systematisk — men som dog er rapportens røde tråd.

> *"Praktikrapporterne behandler nu i højere grad faglige praksisdilemmaer og identificerer problemstillinger, der ikke kan gives entydige svar på."*

### Struktur i rapportens tekst

Efter vores undervisningsindsats bygger næsten alle de studerende deres rapport op over en struktur, der følger de fem taksonomiske trin. Nogle lader dog trin 1 og 2 flyde sammen, situationsbeskrivelsen og problemstilling, andre sammenfletter trin 3 og 4, analyse og diskussion, sådan at de behandler én tematik ad gangen. Uanset er det tydeligt, at strukturen og opbygningen i de fem taksonomiske trin bliver grebet af stort set alle.

Det betyder, at de studerende i deres praktikrapporter nu i højere grad opbygger et ræsonnement — fra en situationsbeskrivelse til identifikation af en problemstilling til analyse, diskussion og nyfortolkning af situationen. Dermed hjælper den klare opbygning i teksten til en form for struktur i bearbejdningen af oplevelsen fra praktikperioden.

> *"Den tydelige struktur fører også til, at alle opgaver har en klar udpegning af noget, der skal undersøges, en midte med en mere eller mindre vellykket analyse og diskussion samt en afrunding, som giver rapporten en klar afslutning."*

## Konklusion

Vi har løbende diskuteret, om de studerende bliver dygtigere til at reflektere gennem det at forstå de fem taksonomiske trin, som vi har udpeget som centrale i en refleksionsproces. Dermed har vi undervejs sat spørgsmålstegn ved det grundlæggende afsæt for vores undersøgelse.

> *"Vi ser en udvikling i behandlingen af de takson
::contentReference[oaicite:0]{index=0}
 
